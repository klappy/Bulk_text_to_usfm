1 داستانِ از کاهنی یهودی آغاز کِمه. زکرّیا نوم جا که هیرودیس پادشاه یهودیه زَمونِه زندگی کِردِه. و عضوگِروهی از خِدمِتکارااِ خِدا سِره بی یِه که وِنهِ نومِ گِتِنِه زکرّیا.وِِنِه زِنا اِلیزابت اِم وِنِه واری از قبیلهٔ کاهنان یهود و از نسل هارون موسی بِرار بی یِه.۶- زکرّیا و الیزابت هردِِتا در نَظِرخِدا خَلِه دِرِستکار بی نِه وبا تِمامِ جان و دل دستورات خِدارِ به جا ای یاردِنِه.۷- امّا اونا وََچِه نِداشتِنِه.چون الیزابت نَتونِه سِه وَچه دار باوِه.وهَردِتا خَله پیر بی نِه.
۸.۹-اَتِه بار دستهٔ ابیّا که خِِدا سِرِه خدمِت کِردِه.و زکرّیا اِِم مشغول انجام وظیفه شِه کاهِنی بی یِه. به حُکمِ قُرعه نوبِت به وِ بَرِسی یِه که بِوِره مُقّدِِسِ جا خِِدااِ سِره دَرون و در اونجِه بِخور تَش هَدِه.۱۰-بِخور تَش هِدا ِاِنه ماقِع خَلِه مَردِم خِدااِ سِره دَرون عِبادِت کِردِنِه.۱۱.۱۲-یکدفعه فرشته ای شِه خودِرِه به زکرّیا نِِشون هِدااِ و سمت راست قربانگاه بِخور اِس هَکِردِه.زکرّیا از بََدی یِنِه فرشته مات بَمونِه سِه و بَتِرسی یِه.
۱۳-فرشته وِنه خَوِه باتِه:»ای زکرّیا.نََتِرس!چون بی یَمومِه تِرِه خَبِر هَدِم که خِدا تِه دِعارِ بِشدوسِه.و ِته زِنا الیزابت تِه وِسِه ریکا بدنیا ای یارنِه که وِنِه نومِه رِ  یحیی گیرنی.۱۴-اینتا ریکا باعث شِمِه خوشحالی و شادی بونِه و خَلِه ها از وِنه بدنیا بی یَمواِن شادی کِنِه نِه.۱۵-چون وِ اَتا از گَتِه مَردااِ خِدا بونِه و هیچوقت نَه وِنِه شِراب و مشروباتی که آدم رِ مَست کِنِه رِ بَخِرِه چون قبل از تولّد از روح القدس پُُر بونِه!۱۶-خَلِه از مَردِم بنی اسرائیل توسط وِ خِداوَندِ طَرِف شِه خِداِا وَر گِردِنِه نِه.۱۷-و شِه خِدمِت ر با هَمون روح و الیاس قُدرِتِ جا.اون پیامبر قدیمِ جا انجام دِنِه نِه.و قبل از مسیح اِنِه تا مَردِم رِ وِنِه ظهورِ وِسِه آماده هَکِنِه.پِه  را اِ دلهارِ به وِشونِ ریکاهون نزدیک بِسازِه آدِمهای سَرکِش رِ یاد دِنِه که شِه اَجدادِ واری خِداوندرِ دوست دارِن مَردِم خِداتَرسی باشِن.))۱۸- زکرّیا فرشته خََوِه باتِه:((امّا وِِ امکان نِدارنِه چون مِن پیر بَی مِه و مِه زِنا اِم پیرهَسِه!))
۱۹-فرشته در جِواب باتِه مِن جبرئیل هَسِمِه که در حضور خِدا اِس کِمِه و راهی بَی مِه تا این خبِرِ خوش رِ تِرِه هَدِم.۲۰- امّا اِِسا که مِه حرفِ باوِر نَکِردی. قُدرِت صحبِت هَکِردِن رِ از دست دِنی و تا زَمونی که تِه وَچِه بدنیا بی یِه نَتونی حرف بَزِنی. چون هر چی باتِمِه بموقع انجام بونِه.))
۲۱- دراین ماقِع مَردِم خِدااِ سِرِه دَرون منتظر زکرّیا بی ِِنه و از اینکه وِِ از بیرون بی یَموا اِن از شِه جایگاه مقدّس اینهمه تأخیر کِِردِه. مات بَمونِس بی نِه.۲۲-ماقِعی که بیرون بی یَمواِ و نَتونِه سِه وِشونِه جا صحبِت هَکِنِه از وِنِه اشاره بَزواِن متوّجه بََی نِه که درمکان مقدّس خِِدااِ سِرِه رویایی بَدی یِه.
۲۳-زکرّیا بعداز اینکه وِِنِه خِدمِت تِموم بَی یِه.به شِه سِرِه دَگِرِسِه.۲۴-طولی نَکِشی یِه که وِنِه زِنا الیزابت بارداربَی یِه. و پنج ماه گوشه نشین بی یه و باتِه.۲۵- آخرِسَر خِداوند بَرمِن نَظِر هَکِردِه وکاری هَکِردِه که دیگه مَردِم َپلی شَرمَندِه ناوِم!))
